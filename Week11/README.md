###Задача 1.
Да се дефинира функция, която проверява дали даден низ започва с обърнат друг даден низ.
###Задача 2.
Да се дефинира функция, която в дадена правоъгълна целочислена матрица a проверява дали съществува ред, в който за всички елементи е изпълнено aij=i*j.
###Задача 3.
Да се дефинира функция, която заменя всички малки букви от даден низ с големи и обратно - всички големи с малки.
###Задача 4.
Да се напише функция, която чрез двоично търсене в сортиран едномерен масив проверява дали дадено число е негов член.
###Задача 5.
Да се напише функция, която по даден масив от дробни числа намира индекса на последния негов елемент, който е равен на средното аритметично от неговите съседни елементи (крайните елементи имат само по един съседен). Ако такъв елемент не съществува, да се връща -1.
###Задача 6.
Да се дефинира функция, която приема две редици и намира тяхното сечение, сортирано в низходящ ред.
###Задача 7.
Да се дефинира функция, която по дадена квадратна матрица връща масив, съдържащ всички елементи на матрицата без повторение, както и указател към първия дублиращ се елемент в матрицата. Ако всички елементи на матрицата са различни, указателят да има стойност NULL.
